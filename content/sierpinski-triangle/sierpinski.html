<!DOCTYPE html>
<html lang="gr">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Τρίγωνο του Sierpiński</title>

  <link rel="stylesheet" href="https://cdnjs.cloudflare.com/ajax/libs/font-awesome/6.7.2/css/all.min.css" integrity="sha512-Evv84Mr4kqVGRNSgIGL/F/aIDqQb7xQ2vcrdIwxfjThSH8CSR7PBEakCr51Ck+w+/U6swU2Im1vVX0SVk9ABhg==" crossorigin="anonymous" referrerpolicy="no-referrer" />

  <link rel="preconnect" href="https://fonts.googleapis.com">
  <link rel="preconnect" href="https://fonts.gstatic.com" crossorigin>
  <link href="https://fonts.googleapis.com/css2?family=Geologica:wght@100..900&display=swap" rel="stylesheet">
  <link href="https://fonts.googleapis.com/css2?family=Manrope:wght@200..800&display=swap" rel="stylesheet">

  <link rel="stylesheet" type="text/css" href="generalstyles.css">

  <script type="text/javascript">
    MathJax = {
      tex: {
        displayMath: [['$$', '$$'], ['\\[', '\\]']],
        inlineMath: [['$', '$'], ['\\(', '\\)']],
        processEscapes: true
      },
      options: {
        renderActions: {
          addMenu: [0, '', '']
        }
      },
      chtml: {
        scale: 1, // Adjust the scale factor to fit
        matchFontHeight: false
      }
    };
  </script>
  <script type="text/javascript" id="MathJax-script" async 
      src="https://cdn.jsdelivr.net/npm/mathjax@3/es5/tex-mml-chtml.js"></script>

  <style>

    html {
      --maincolor: teal;
      --fontcolor: rgb(50, 50, 50);
      --shadow: 0px 0px 15px -8px rgba(0,0,0,0.75);
      --backgroundcolor: #eaffc9;
      --sectioncolor:rgb(255, 255, 245);
    }

    ::selection {
      color: var(--backgroundcolor);
      background: var(--maincolor);
    }

    body {
      background-color: var(--backgroundcolor);
      color: var(--fontcolor);
      background-image: url(sierpinski_icons/gplay.png);
      background-attachment: fixed;
    }

    h1 {
      color: var(--maincolor);
    }

    h2, h3 {
      color: var(--maincolor);
    }

    section {
      background-color: rgb(254, 255, 240);
      box-shadow: var(--shadow);
      border-color: var(--maincolor);
    }

    section>p:last-child {
      margin-bottom: 0;
    }

    a {
      color: black;
    }

    a:hover {
      color: maroon;
    }

    li::marker {
      color: var(--maincolor)
    }

    .app-notification {
      border: 2px solid var(--maincolor);
      background-color: var(--backgroundcolor);
    }

    .image-container {
      box-shadow: var(--shadow);
      background-color: white;

    }

    .image-container>span {
      background-color: rgba(0,0,0,0.05);
    }

    .proposition{
      border-left: 4px solid var(--maincolor);
    }

    #mosaics {
      width: 80%;
      max-width: 500px;
    }
    
    #menu-button {
      background-color: var(--maincolor);
      color: var(--backgroundcolor);
      border: none;
      border-radius: 5px;
    }

    #menu {
      border: 1rem solid var(--backgroundcolor);
      background-color: var(--maincolor);
      color: var(--backgroundcolor);
    }

    .display-none {
      display: none;
    }

    #home-button {
      background-color: var(--maincolor);
      color: var(--backgroundcolor);
    }

    #menu hr {
      color: var(--backgroundcolor);
      background-color: var(--backgroundcolor);
    }

    .menu-item:hover {
      color: var(--maincolor);
      background-color: var(--backgroundcolor);
    }

  </style>
</head>

<body>
  <div class="hero">
    <h1>Το τρίγωνο του Sierpiński</h1>
  </div>
  

  <button id="menu-button"><i class="fa-solid fa-bars"></i></button>
  <nav id="menu"  class="display-none">
    <a id="home-button"><i class="fa-regular fa-circle-left"></i></a>
    <hr>
  </nav>

  <main>
    <section>
      <h2>Εισαγωγή</h2>
      <hr>
    
      <p>Το <strong>τρίγωνο του Sierpiński</strong> είναι ένα από τα πρώιμα <em>κλασματομορφικά</em> (φράκταλ) γεωμετρικά αντικείμενα  της μαθηματικής βιβλιογραφίας. Γνωστό για την απλή (αλλά και πολυσύνθετη) δομή του, το τρίγωνο του Sierpiński είναι εμβληματικό αντικείμενο της <em>Κλασματομορφικής Γεωμετρίας</em>. Επινοήθηκε και διερευνήθηκε από τον Πολωνό μαθηματικό <a href="https://mathshistory.st-andrews.ac.uk/Biographies/Sierpinski/" target="_blank">Wacław Sierpiński</a> (1882-1969) το 1915, προς τιμή του οποίου και απέκτησε το όνομά του.</p>

      <div class="image-container" id="sierpinski-triangle">
        <img src="./sierpinski_icons/sierpinski-triangle.png" alt="">
        <span>Το τρίγωνο του Sierpiński.</span>
      </div>

      <p>To τρίγωνο διαθέτει επαναλαμβανόμενη δομή αυτοομοιότητας, αποτελούμενη από ισόπλευρα τρίγωνα. Είναι ένα από τα πιο απλά κλασματομορφικά αντικείμενα και αποτελεί κλασικό παράδειγμα επαναληπτικής διαδικασίας και μαθηματικής ομορφιάς. Κατά πάσα πιθανότητα είναι το περισσότερο μελετημένο κλασματομορφικό αντικείμενο.</p>

      <p>Πέρα από την εγγενή μαθηματική αξία του, στις εφαρμογές του τριγώνου του Sierpiński περιλαμβάνονται:</p>

      <ul>
      <li>τα αυτοοργανωμένα συστήματα,</li>
      <li>η συμπίεση δεδομένων εικόνας,</li>
      <li>η δημιουργία τοπίων σε βιντεοπαιχνίδια,</li>
      <li>οι κλασματομορφικές κεραίες, για αποδοτική λήψη πολλαπλών συχνοτήτων,</li>
      <li>η ανάλυση της αυτοομοιότητας σε μεγάλα και πολύπλοκα δίκτυα,</li>
      <li>τα κβαντικά συστήματα,</li>
      <li>τα πορώδη υλικά και συστήματα διάχυσης ρευστών,</li>
      <li>η μελέτη της διάδοσης ηχητικών κυμάτων,</li>
      <li>συγκεκριμένες δομές DNA και πρωτεϊνών,</li>
      <li>πληθυσμιακά μοντέλα με ιεραρχικές δομές,</li>
      <li>η τέχνη και η αρχιτεκτονική.</li>
      </ul>
  
      <p>Ιδιαιτέρως, μία από τις παλαιότερες απεικονίσεις του τριγώνου υπάρχει σε μεσαιωνικά μωσαϊκά (11ος αιώνας) στην κεντρική Ιταλία.  Σχέδια των μορφών του τριγώνου του Sierpiński έχουν εντοπιστεί επίσης σε κινεζικά μαθηματικά βιβλία του 13ου αιώνα.</p>

      <div class="image-container" id="mosaics">
        <div>
          <img src="./sierpinski_icons/sierpinski_triangle_mosaic_1.jpg" alt="">
          <img src="./sierpinski_icons/sierpinski_triangle_mosaic_2.jpg" alt="">
          <img src="./sierpinski_icons/sierpinski_triangle_mosaic_3.png" alt="">
          <img src="./sierpinski_icons/sierpinski_triangle_mosaic_4.jpg" alt="">
        </div>
        <span>Απεικόνιση τριγώνων του Sierpiński σε Ρωμαϊκά μωσαϊκά του 11ου - 12ου αι.</span>
      </div>
    </section>

    <section>
      <h2>Κατασκευές</h2>

      <hr>

      <h3>Η βασική κατασκευή</h3>
      <p>Πριν προχωρήσουμε στην κατασκευή, θα περιγράψουμε μια γεωμετρική πράξη. Έστω \(T\) ένα <em>στερεό</em> τρίγωνο (δηλαδή ένα τρίγωνο μαζί με το εσωτερικό του). Ορίζουμε ως \(R(T)\) το σύνολο που προκύπτει αν αφαιρέσουμε από το \(T\) το εσωτερικό του στερεού τριγώνου με κορυφές τα μέσα των πλευρών του \(T\). Τότε, το σύνολο \(R(T)\) που απομένει διαμερίζεται ως

      \[R(T)=T_1 \cup T_2 \cup T_3,\]

      όπου τα \(T_1, T_2, T_3,\) είναι ίσα μεταξύ τους στερεά τρίγωνα, όμοια με το αρχικό τρίγωνο \(T\) (με λόγο ομοιότητας \(\frac{1}{2}\)) και διαθέτουν τον ίδιο «προσανατολισμό» (αντιθέτως με την αφαιρεθείσα περιοχή, που διαθέτει αντίθετο προσανατολισμό).</p>
    
      <p>Προχωρούμε τώρα στην κατασκευή του τριγώνου του Sierpiński. Με δεδομένο ένα αρχικό τρίγωνο \(T\), ορίζουμε επαγωγικά μια ακολουθία συνόλων 
      
      \[T_0,T_1,T_2,\ldots\] 
    
      με βάση τα παρακάτω βήματα:</p>

      <ul>
        <li><p><strong>Μηδενικό βήμα:</strong> \(T_0=T\).</p></li>
        <li><p><strong>\(n\)-οστο βήμα: </strong> Αν
          
            \[T_{n-1}=S_1 \cup S_2 \cup S_3 \cup \cdots \cup S_{3^{n-1}},\]
          
            όπου τα \(3^{n-1}\) τρίγωνα \(S_1, S_2, S_3, \ldots S_{3^{n-1}}\) είναι ίσα μεταξύ τους, όμοια με το \(T\) (με λόγο ομοιότητας \(\frac{1}{2^{n-1}}\)) και διαθέτουν τον ίδιο προσανατολισμό με το \(T\), τότε
            \[T_{n}=R(S_1) \cup R(S_2) \cup R(S_3) \cup \cdots \cup R(S_{3^{n-1}}).\]
        </p>
        </li>
      </ul>

      <p>Το αντίστοιχο τρίγωνο του Sierpiński ορίζεται ως το σύνολο
      \[ S = \bigcap_{n=0}^{\infty} T_n, \]
      δηλαδή το σύνολο των κοινών σημείων των \(T_0,T_1,T_2,\ldots\) 
      </p>

      <div class="app-notification">
        <h3>Διαδραστική εφαρμογή</h3>
        
        <p>Στην παρακάτω εφαρμογή υλοποιούνται τα πρώτα βήματα της κατασκευής του τριγωνου του Sierpiński. Χρησιμοποιήστε τον κυλιόμενο δείκτη για να δείτε τα βήματα κατασκευής.</p>

        <p><a href="sierpinski-construction-canvas.html">Είσοδος στην εφαρμογή</a></p>
      </div>

      <h3>Μέθοδος επαναληπτικών συστημάτων συναρτήσεων</h3>

      <p>Το τρίγωνο Sierpiński μπορεί να δημιουργηθεί χρησιμοποιώντας ένα <strong>επαναληπτικό σύστημα συναρτήσεων</strong> (iterative function system, IFS). Ένα τέτοιο σύστημα αποτελείται από ένα πεπερασμένο σύνολο συναρτήσεων σε ευκλείδειο χώρο. Θα παρουσιάσουμε δύο συστήματα που παράγουν το τρίγωνο του Sierpiński.</p>

      <p>Στην πρώτη περίπτωση, ενδιαφερόμαστε για <em>ομοιοθεσίες</em>· μια ομοιοθεσία ως προς το σημείο \(\textrm{A}(\alpha,\beta)\) με λόγο \(\lambda\) ορίζεται ως ο μετασχηματισμός \(d_{\textrm{A},\lambda}:\mathbb{R}^2\rightarrow\mathbb{R}^2\) 
      
      \[d_{\textrm{A},\lambda}(x,y) = \left(\alpha+\lambda(x-\alpha),\beta+\lambda(y-\beta)\right).\]

        Ιδιαιτέρως, για \(\lambda=\frac{1}{2}\) έχουμε ότι

        \[d_{\textrm{A}}(x,y) = \left(\frac{x+\alpha}{2}, \frac{y+\beta}{2}\right).\]
      </p>

      <p>Για την κατασκευή του τριγώνου του Sierpiński, θεωρούμε τα τρία μη συνευθειακά σημεία \(\textrm{A}, \textrm{B}, \Gamma\). Τότε, το τρίγωνο του Sierpiński (με αυτές τις κορυφές) είναι το μοναδικό μη κενό συμπαγές σύνολο \( S \) που ικανοποιεί την ισότητα
      \[S = d_{\textrm{A}}(S) \cup d_{\textrm{B}}(S) \cup d_{\Gamma}(S).\]
      </p>

      <p>Η αλγοριθμική κατασκευή του τριγώνου του Sierpiński \(S\) με βάση αρχικό τρίγωνο \(T\) (με κορυφές τα \(\textrm{A}, \textrm{B}, \Gamma\)),  χρησιμοποιώντας το επαναληπτικό σύστημα συναρτήσεων, έχει ως εξής:</p>

      <ul>
        <li><p><strong>Μηδενικό βήμα:</strong> \(T_0=T\).</p></li>
        <li><p><strong>\(n\)-οστο βήμα: </strong>
            \[T_{n}=d_{\textrm{A}}(T_{n-1}) \cup d_{\textrm{B}}(T_{n-1}) \cup d_{\Gamma}(T_{n-1}).\]
        </p>
        </li>
      </ul>

      <p>To \(S\) ορίζεται τότε ως
        \[ S = \bigcap_{n=0}^{\infty} T_n. \]

        Η ομοιότητα με την πρώτη κατασκευή είναι προφανής.
      </p>

      <hr>

      <p>Στη δεύτερη περίπτωση, μπορούμε να χρησιμοποιήσουμε διαφορετικό επαναληπτικό σύστημα συναρτήσεων \(F_1, F_2, F_3\). Με αρχικό τρίγωνο \(T\) που έχει ως κορυφές τα σημεία \(\textrm{A}(0,0)\), \(\textrm{B}(1,0)\), \(\Gamma\left(\frac{1}{2}, \frac{\sqrt{3}}{2}\right)\), οι συναρτήσεις μετασχηματίζουν το \(T\) σε αντίστοιχα τρίγωνα \(T_1, T_2, T_3\), όπως περιγράφεται παρακάτω.</p>

      <p>\(F_1\): Κλιμάκωση κατά \(\frac{1}{2}\), περιστροφή κατά \(-120°\) και παράλληλη μεταφορά κατά το διάνυσμα \(\left(\frac{1}{4}, \frac{\sqrt{3}}{4}\right)\).</p>

      <p>\(F_2\): Κλιμάκωση κατά \(\frac{1}{2}\) και παράλληλη μεταφορά κατά το διάνυσμα   \(\left(\frac{1}{4}, \frac{\sqrt{3}}{4}\right)\).</p>

      <p>\(F_3\): Κλιμάκωση κατά \(\frac{1}{2}\), περιστροφή κατά \(120°\) και παράλληλη μεταφορά κατά το διάνυσμα   \(\left(1, 0\right)\).</p>

      <p>Με χρήση συντεταγμένων, οι συναρτήσεις αυτές ορίζονται ως εξής:

       \[
        \begin{align}
        F_1({\bf{x}})&= \begin{pmatrix}
        - 1/4 & \sqrt{3}/4  \\
        - \sqrt{3}/4 &  - 1/4 
       \end{pmatrix}{\bf{x}} +
       \begin{pmatrix}
       1/4 \\
       \sqrt{3}/4 \\
       \end{pmatrix}, \\[0.5em]
        
       F_2({\bf{x}})&= \begin{pmatrix}
       1/2 & 0 \\
       0 &  1/2 
      \end{pmatrix}{\bf{x}} +
      \begin{pmatrix}
      1/4 \\
      \sqrt{3}/4 \\
      \end{pmatrix}, \\[0.5em]

      F_3({\bf{x}})&= \begin{pmatrix}
        - 1/4 & -\sqrt{3}/4  \\
         \sqrt{3}/4 &  - 1/4 
       \end{pmatrix}{\bf{x}} +
       \begin{pmatrix}
       1 \\
       0 \\
       \end{pmatrix}.
        \end{align}
        \]
      </p>

      <p>το τρίγωνο του Sierpiński είναι το μοναδικό μη κενό συμπαγές σύνολο \( S \) που ικανοποιεί την ισότητα
        \[S = F_1(S) \cup F_1(S) \cup F_3(S).\]</p>

      <p>Φυσικά, με τους κατάλληλους γεωμετρικούς μετασχηματισμούς, το παραπάνω σύστημα μπορεί να εφαρμοστεί σε οποιοδήποτε αρχικό τρίγωνο.</p>

      <h3>Δυαδική αναπαράσταση των σημείων του τριγώνου του Sierpiński</h3>

      <p>Η κατασκευή του τριγώνου του Sierpiński δεν προϋποθέτει ότι το αρχικό τρίγωνο είναι ισόπλευρο, αλλά, εν γένει, οποιοδήποτε τρίγωνο.  Προχωρούμε σε έναν χαρακτηρισμό του κάθε μεμονωμένου σημείου του τριγώνου του Sierpiński, όπου το αρχικό τρίγωνο είναι συγκεκριμένο ισοσκελές ορθογώνιο.</p>

      <p>Έστω τα σημεία \(\textrm{A}(0,0)\), \(\textrm{Β}(0,1)\), \(\Gamma(1,0)\). Τα σημεία αυτά σχηματίζουν ένα ορθογώνιο ισοσκελές τρίγωνο, τοποθετημένο εντός του συνόλου \([0,1]\times [0,1]\). Θεωρούμε ένα σημείο \(\textrm{X}(x,y)\) του συνόλου αυτού. Αμφότερες οι συντεταγμένες \(x,y\) έχουν δυαδική αναπαράσταση, έστω την
        \[\begin{align}
        x&=(0,x_1 x_2 x_3 \ldots)_{2} \\
        y&=(0,y_1 y_2 y_3 \ldots)_{2},
        \end{align}\]
      όπου \(x_i, y_i \in\{0,1\}\) (\(i \in \mathbb{Z}^{+}\)). Τότε το σημείο \(\textrm{X}\) ανήκει στο τρίγωνο του Sierpiński (με κορυφές τα \(\textrm{A}\), \(\textrm{Β}\), \(\Gamma\)) αν και μόνο αν, σε κάθε θέση i, τουλάχιστον ένα από τα δυαδικά ψηφία των \(x, y\) είναι 0. Η συνθήκη αυτή είναι ισοδύναμη με καθεμία από τις συνθήκες
    
        \[x_i \cdot y_i=0, \qquad x_i + y_i\le 1.\]
    </p>

    <p>Αυτή η εκδοχή του τριγώνου του Sierpiński κατασκευάζεται χρησιμοποιώντας το επαναληπτικό σύστημα συναρτήσεων \(G_1, G_2, G_3\), οριζόμενο ως εξής:

      \[
      \begin{align}
      G_1({\bf{x}})&= \begin{pmatrix}
      1/2 & 0  \\
      0 & 1/2 
     \end{pmatrix}{\bf{x}}, \\[0.5em]
      
     G_2({\bf{x}})&= \begin{pmatrix}
     1/2 & 0 \\
     0 &  1/2 
    \end{pmatrix}{\bf{x}} +
    \begin{pmatrix}
    1/2 \\
    0 \\
    \end{pmatrix}, \\[0.5em]

        G_3({\bf{x}})&= \begin{pmatrix}
        1/2 & 0 \\
        0 &  1/2 
        \end{pmatrix}{\bf{x}} +
        \begin{pmatrix}
        0 \\
        1/2 \\
        \end{pmatrix}.
    \end{align}
      \]

      Αυτές οι συναρτήσεις, λόγω των πολλαπλασιασμών και προσθέσεων με \(\frac{1}{2}\), μετασχηματίζουν τα δυαδικά αναπτύγματα των \(x,y\) όπως παρακάτω.

      \[
      \begin{align}
        G_1(0,x_1 x_2 x_3 \ldots,\ 0, y_1 y_2 y_3 \ldots)&= (0,0x_1 x_2 x_3 \ldots,\ 0, 0y_1 y_2 y_3 \ldots), \\[0.5em]
        G_2(0,x_1 x_2 x_3 \ldots,\ 0, y_1 y_2 y_3 \ldots)&= (0,1x_1 x_2 x_3 \ldots,\ 0, 0y_1 y_2 y_3 \ldots), \\[0.5em]
        G_2(0,x_1 x_2 x_3 \ldots,\ 0, y_1 y_2 y_3 \ldots)&= (0,0x_1 x_2 x_3 \ldots,\ 0, 1y_1 y_2 y_3 \ldots).
      \end{align}
      \]

      Με βάση αυτήν τη μορφή των συναρτήσεων, αν θέσουμε 
      
      \[B_i = \left\{(x,y)\in [0,1]\times[0,1]: x_i y_i = 0\right\}\]

      (\(i=1,2,3,\dots\,\)) και 
      
      \[T_n =\bigcap_{i=1}^{n+1}B_i\] 
      
      (\(n=0,1,2,\dots\,\)), τότε το ζητούμενο τρίγωνο του Sierpiński είναι το

      \[S= \bigcap_{n=0}^{\infty}T_n.\]

    </p>

    <hr>

    <p>Γενικότερα, η μέθοδος της δυαδικής αναπαράστασης μπορεί να εφαρμοστεί σε οποιοδήποτε τρίγωνο. Θεωρούμε σημεία \(\textrm{O}\), \(\textrm{A}\), \(\textrm{B}\). Aν \(\Sigma\) είναι τυχόν σημείο του επιπέδου, τότε υπάρχουν μοναδικοί \(p,q\in\mathbb{R}\) ώστε
      
      \[\overrightarrow{\textrm{O}\Sigma}=p\cdot\overrightarrow{\textrm{OA}}+q\cdot\overrightarrow{\textrm{OB}}. \quad(\ast)\]

      Το σημείο \(\Sigma\) ανήκει στο αντίστοιχο τρίγωνο του Sierpiński αν και μόνο αν \(0\le p,q \le 1\) και σε κάθε θέση των δυαδικών αναπτυγμάτων των \(p,q\), το γινόμενο των αντίστοιχων δυαδικών ψηφίων ισούται με \(0\).
    </p>

    <div class="app-notification">
      <h3>Διαδραστική εφαρμογή</h3>
      <p>Στην παρακάτω εφαρμογή υλοποιείται ένας πιθανοκρατικός αλγόριθμός κατασκευής του τριγώνου του Sierpiński μέσω της δυαδικής παράστασης. Επιλέγεται τυχαία ένας αριθμός \(x\) με δυαδικό ανάπτυγμα

        \[x=(0,x_1\, x_2\, x_3\, \ldots\, x_{10})_{2}.\]
  
        Κατασκευάζεται αριθμός \(y\) με δυαδικό ανάπτυγμα
  
        \[y=(0,y_1\, y_2\, y_3\, \ldots\, y_{10})_{2}, \]
  
        όπου σε κάθε θέση \(i\), αν \(x_i=1\) τότε \(y_i=0\), ενώ αν \(x_i=0\), τότε \(y_i=0\) ή \(y_i=1\) (τυχαία επιλογή). Οι αριθμοί \(x,y\) μετατρέπονται σε δεκαδικά αναπτύγματα και το σημείο \(x,y\) αποτυπώνεται στον καμβά. Η διαδικασία επαναλαμβάνεται στο επιθυμητό πλήθος επαναλήψεων.
      </p>
      
      <p><a href="sierpinski-binary.html">Είσοδος στην εφαρμογή</a></p>
    </div>

    <h3>Συμπεράσματα και παρατηρήσεις</h3>

      <ul>
        <li><p>
          Παρατηρούμε ότι σε κάθε βήμα της κατασκευής ισχύει ότι \(E(T_n)=\frac{3}{4} E(T_{n-1})\), όπου με \(E\) συμβολίζουμε το εμβαδό. Άρα,
          
            \[E(T_n)=\left(\frac{3}{4}\right)^n \cdot E(T), \qquad\lim_{n\rightarrow +\infty}E(T_n)=0.\]

            Δηλαδή, <strong>το εμβαδό (μέτρο Lebesgue) του τριγώνου του Sierpiński είναι μηδενικό.</strong>
        </p> 
        </li>

        <li>
          <p>
            Αν το αρχικό (ισόπλευρο) τρίγωνο έχει μήκος πλευράς \(\alpha\) και αν συμβολίσουμε με \(\Pi\) την περίμετρο (το μήκος του συνόρου), τότε παρατηρούμε ότι \(\Pi(T_n)=\frac{3}{2} \Pi(T_{n-1})\). Επομένως,
            \[\Pi(T_n)=\left(\frac{3}{2}\right)^n \cdot \Pi(T), \qquad\lim_{n\rightarrow +\infty}\Pi(T_n)=+\infty.\]
            Δηλαδή, <strong>το μήκος (μέτρο Lebesgue) της περιμέτρου του τριγώνου του Sierpiński είναι άπειρο.</strong>
          </p>
        </li>
        <li><p>Η μέθοδος του επαναληπτικού συστήματος συναρτήσεων είναι μια γενικότερη μέθοδος που, με κατάλληλη επιλογή συναρτήσεων, μπορεί να παράξει (τόσο σε δύο όσο και σε τρεις διαστάσεις) πληθώρα κλασματομορφικών αντικειμένων.</p></li>

        <li><p>Αν και το «κλασικό» τρίγωνο του Sierpiński είναι ισοσκελές, οι μέθοδοι μπορούν να εφαρμοστούν σε μη ισοσκελή τρίγωνα, με τα ανάλογα αποτελέσματα.</p></li>

      </ul>
    </section>

    <section>
      <h2>Διακριτές δομές του τριγώνου του Sierpiński</h2>
      <hr>

      <h3>Το τρίγωνο του Pascal</h3>

      <p>Το <em>τρίγωνο του Pascal</em> είναι μια τριγωνική διάταξη αριθμών. Η \(n\)-οστή γραμμή του τριγώνου \((n=0,1,2,\ldots)\) αποτελείται από τους διωνυμικούς συνελεστές
      
      \[\binom{n}{0}, \binom{n}{1}, \ldots, \binom{n}{n-1}, \binom{n}{n},\]

      όπου

      \[\binom{n}{k}=\frac{n!}{k! \, (n-k)!}.\]
      
      Παρακάτω φαίνονται οι οκτώ πρώτες γραμμές του τριγώνου του Pascal.
      </p>

      <div class="image-container" id="pascal"><img src="./sierpinski_icons/pascal.png" alt=""><span>Οι πρώτες οκτώ γραμμές του τριγώνου του Pascal.</span></div>

      <p>Με βάση τον ορισμό, η \(n\)-οστή γραμμή αποτελείται από τους συντελεστές του διωνυμικού αναπτύγματος
        \[(X+1)^n=\sum_{i=0}^n \binom{n}{i} X^i.\]
        
        Λόγω της ισότητας

        \[\binom{n}{k}=\binom{n-1}{k-1}+\binom{n-1}{k}, \quad k=0,1,\ldots n,\]

      το τρίγωνο του Pascal μπορεί να δημιουργηθεί αναδρομικά ως εξής:

        <ul>
          <li>Οι αριθμοί-άκρα κάθε γραμμής είναι ίσοι με 1.</li>
          <li>Κάθε εσωτερικός αριθμός ισούται με το άθροισμα των δύο αριθμών που συνορεύουν με αυτόν και βρίσκονται στην προηγούμενη γραμμή.</li>
        </ul>
      </p>

      <hr>

      <p>Αν αντικαταστήσουμε κάθε αριθμό στο τρίγωνο του Pascal με το υπόλοιπο της διαίρεσης του εν λόγω αριθμού με 2, αποκτούμε δομή που σχετίζεται το τρίγωνο του Sierpiński, όπως στην παρακάτω εικόνα.</p>
      
      <div class="image-container" id="pascal-sierpinski"><img src="./sierpinski_icons/pascal-sierpinski.png" alt=""><span>Οι πρώτες 16 γραμμές του τριγώνου του Pascal (mod2).</span></div>

      <p>Δηλαδή, οι περιττοί διωνυμικοί συντελεστές σχηματίζουν μια διακριτή παραλλαγή του τριγώνου του Sierpiński. Εμφανίζεται η ιδιότητα αυτοομοιότητας που διαθέτει το τρίγωνο του Sierpiński.
      </p>

      <p>Ας δουμε γιατί συμβαίνει αυτό. Με αρχικό σημείο την κορυφή του τριγώνου του Pascal και θεωρώντας στην αριστερή πλευρά τη θέση \(m\) και στη δεξιά πλευρά τη θέση \(n\) (όπου \(m,n\in\mathbb{Z}^+\)), τότε στη θέση του τριγώνου που συμπληρώνεται παραλληλόγραμμο βρίσκεται ο αριθμός \(\binom{m+n}{n}\) (αυτό είναι το ανάλογο της σχέσης αλλαγής συντεταγμένων (\(\ast\)) στη γενική μέθοδο της δυαδικής αναπαράστασης). Θα χρησιμοποιήσουμε την εξής πρόταση από τη Συνδυαστική:</p>

      <p class="proposition" >Έστω θετικοί ακέραιοι \(M,N\), με δυαδικά αναπτύγματα
        \[\begin{align}
        M&=M_0\cdots M_k, \\
        N&=N_0\cdots N_k.
        \end{align}\]
        
        Τότε ο \(\binom{M}{N}\) είναι άρτιος αν και μόνο αν για κάθε  \(i\in\{0,1,2,\ldots,k\}\) ισχύει
        \[N_i = 1 \implies M_i =1.\]

        Η πρόταση είναι απόρροια του <a href="https://en.wikipedia.org/wiki/Lucas%27s_theorem" target="_blank">Θεωρήματος του Lucas</a>.
      </p>

      <p>Με βάση αυτήν την πρόταση διαπιστώνουμε εύκολα ότι ο \(\binom{m+n}{n}\) είναι περιττός αν και μόνο αν σε κάθε θέση των δυαδικών αναπτυγμάτων των \(m,n\), το γινόμενο των αντίστοιχων δυαδικών ψηφίων ισούται με \(0\).</p>

      <p>Αυτό είναι το διακριτό ανάλογο της συνθήκης της δυαδικής παράστασης και σε αυτό οφείλεται η δομή της αυτοομοιότητας του τριγώνου του Pascal.</p>

      <h3>Κυτταρικά αυτόματα</h3>

      <p>Με την έννοια του <em>κυτταρικού αυτόματου</em> (ή <em>κυψελικού αυτόματου</em>, εν συντομία ΚΑ) μπορούμε να ενοποιήσουμε την ιδιότητα του τριγώνου του Pascal με τη δομή του τριγώνου του Sierpiński. To κυτταρικό αυτόματο είναι ένα μαθηματικό μοντέλο που χρησιμοποιείται για την προσομοίωση πολύπλοκων συστημάτων με απλούς κανόνες. Αποτελείται από ένα πλέγμα κελιών που εξελίσσεται σε διακριτά χρονικά βήματα με βάση κάποιους κανόνες για τα μεμονωμένα κελιά.
      </p>

      <p> Κάθε ΚΑ αποτελείται από τα εξής βασικά στοιχεία:</p>
      
      <ul>
        <li><strong>Πλέγμα:</strong> διάταξη κελιών διαφόρων διαστάσεων (μονοδιάστατο, δισδιάστατο κ.λπ.)</li>
        <li><strong>Καταστάσεις:</strong> kάθε κελί στο πλέγμα μπορεί να βρίσκεται σε πεπερασμένο σύνολο καταστάσεων (συνήθως κάποιες τιμές, π.χ. 0 ή 1).</li>
        <li><strong>Γειτονιές κελιού:</strong> η νέα κατάσταση ενός κελιού καθορίζεται από την κατάσταση των γειτονικών κελιών.</li>
        <li><strong>Κανόνες μετάβασης:</strong> Σε κάθε κελί ενημερώνεται η τιμή του με βάση έναν σύνολο κανόνων (που ενδεχομένως εξαρτάται από τα γειτονικά κελιά και τα προηγούμενα βήματα). Οι κανόνες μπορεί να είναι αιτιοκρατικοί ή πιθανοκρατικοί.</li>
        <li><strong>Βήμα επανάληψης: </strong> το πλέγμα ενημερώνεται ταυτόχρονα σε διακριτά χρονικά βήματα. Σε κάθε βήμα, υπολογίζεται η νέα κατάσταση όλων των κελιών ταυτόχρονα.</li>
      </ul>

      <p>Οι εφαρμογές των ΚΑ εκτείνονται σε τομείς και αντικείμενα όπως η Δυναμική Ρευστών, μοντελα χημικών αντιδράσεων, προσομοίωση ανάπτυξης κρυστάλλων, Κρυπτογραφία, Αλγοριθμική και Υπολογιστική Πολυπλοκότητα, Τεχνητή Νοημοσύνη και Νευρωνικά Δίκτυα, αναγνώριση προτύπων, προσομοιώσεις κίνησης, επιδημιολογικές προσομοιώσεις, βιολογικές προσομοιώσεις κ.λπ.</p>

      <hr>

      <p>Το διακριτό τρίγωνο του Sierpiński παράγεται χρησιμοποιώντας ένα μονοδιάστατο ΚΑ (γνωστό ως «<em>Κανόνας 90</em>»). Κάθε κελί μπορεί να διαθέτει την τιμή 0 («λευκό») ή 1 («μαύρο»). Η αρχική κατάσταση διαθέτει ένα μόνο κελί με τιμή 1. Η κατάσταση του επόμενου βήματος για ένα κελί προσδιορίζεται από τις τιμές των γειτονικών κελιών μέσω του τελεστή αποκλειστικής διάζευξης \(\veebar\) (ή αλλιώς XOR), που ορίζεται ως εξής:

      \[
      \begin{align}
      0\veebar 0 &=0, \quad 1\veebar 1 = 0\\
      0\veebar 1 &=1, \quad 1\veebar 0 = 1
      \end{align}\]

     Ισοδύναμα, οι κανόνες μετάβασης για τη νέα κατάσταση ενός (κεντρικού) κελιού σε σχέση με τα γειτονικά είναι οι εξής:</p>

    \[\begin{align}
       111 &\rightarrow 0,  & 110 &\rightarrow 1, \\
       101 &\rightarrow 0,  & 100 &\rightarrow 1, \\
       011 &\rightarrow 1,  & 010 &\rightarrow 0, \\
       001 &\rightarrow 1,  & 000 &\rightarrow 0.
      \end{align}\]

    <p>Όσο για τη σύνδεση του ΚΑ με το τρίγωνο του Pascal, τα υπόλοιπα διαίρεσης με \(2\) των διωνυμικών συντελεστών στο τρίγωνο του Pascal ακολουθούν τους κανόνες του τελεστή αποκλειστικής διάζευξης, λόγω της αναδρομικής σχέσης
      \[\binom{n}{k}=\binom{n-1}{k-1}+\binom{n-1}{k}, \quad k=0,1,\ldots n.\]
    </p>

    <div class="app-notification">
      <h3>Διαδραστική εφαρμογή</h3>
      <p>Στην παρακάτω εφαρμογή υλοποιείται ο αλγόριθμός ΚΑ που παράγει διακριτό τρίγωνο του Sierpiński.</p>
      
      <p><a href="sierpinski-automaton.html">Είσοδος στην εφαρμογή</a></p>
    </div>

    <h3>Ο πύργος του Ανόι</h3>

    <p>Ένα διακριτό ανάλογο του τριγώνου του Sierpiński εμφανίζεται και στο παζλ-παιχνίδι <em>Ο πύργος του Ανόι</em>, το οποίο επινοήθηκε το 1883 από τον Γάλλο μαθηματικό <a href="https://mathshistory.st-andrews.ac.uk/Biographies/Lucas/" target="_blank">Edouard Lucas</a>. Το παιχνίδι αποτέλει κλασικό παράδειγμα ανάλυσης αλγορίθμων και διακριτών μαθηματικών δομών.</p>

    <p>Τα βασικά στοιχεία του παιχνιδιού είναι, στη γενική περίπτωση, \(n\) δίσκοι διαφορετικών διαμέτρων (με μια κεντρική οπή ο καθένας) οι οποίοι στοιβάζονται σε τρεις κατακόρυφους στύλους με τρόπο ώστε κανένας δίσκος να μην βρίσκεται πάνω από δίσκο μικρότερης διαμέτρου. Μια επιτρεπτή κίνηση είναι η μετακίνηση του άνω δίσκου από κάποιον στύλο σε άλλον, αρκεί να μην τοποθετηθεί πάνω σε δίσκο μικρότερης διαμέτρου. Στην αρχική κατάσταση του παιχνιδιού, όλοι οι δίσκοι πρέπει να είναι τοποθετημένοι σε έναν στύλο και ο στόχος του παιχνιδιού είναι η μετακίνηση όλων των δίσκων σε άλλον στύλο, σύμφωνα με τους κανόνες.</p>
    
    <p>Το σύνολο των δυνατών σχηματισμών του παιχνιδιού για \(n\) δίσκους είναι \(3^n\). Μπορούμε να θεωρήσουμε ένα γράφημα με κορυφές τους δυνατούς σχηματισμούς του παιχνιδιού και ακμές μεταξύ δύο κορυφών τις επιτρεπτές κινήσεις που αντιστοιχούν στους σχηματισμούς.</p>

    <p>Για την πραγματοποίηση του γραφήματος, είναι απαραίτητη η κωδικοποιήση των σχηματισμών. Οι συμβολοσειρές των ψηφίων \(0\), \(1\), \(2\) μήκους \(n\) (δηλαδή τα στοιχεία του συνόλου \(\{0,1,2\}^n\)) μπορούν να χρησιμοποιηθούν ως τέτοια κωδικοποίηση ως εξής:</p>

    <ul>
      <li>Οι στύλοι αριθμούνται ως \(0\), \(1\), \(2\) (με το \(0\) να υποδείκνύει τον στύλο στον οποίον είναι αρχικά τοποθετημένοι οι δίσκοι).</li>
      <li>Τα ψηφία της κάθε συμβολοσειράς προσδιορίζουν, από αριστερά προς δεξιά, σε ποιον στύλο βρίσκεται ο μεγαλύτερος δίσκος, ο αμέσως μικρότερος κ.λπ. Παραδείγματος χάριν, με τη συμβολοσειρά \(102\) δηλώνεται ότι ο μεγαλύτερος δίσκος βρίσκεται στον στύλο \(1\), ο αμέσως μικρότερος στον στύλο \(0\), και ο μικρότερος όλων στον στύλο \(2\).</li>
    </ul>

    <p>Αποδεικνύεται ότι το γράφημα του παιχνιδιού ακολουθεί την αναδρομική δομή του τριγώνου του Sierpiński Είναι ένα διακριτό ανάλογο, με τη γνώριμη ιδιότητα αυτοομοιότητας. Στην παρακάτω εικόνα φαίνεται το γράφημα για \(n=3\).</p>

    <div class="image-container" id="hanoi">
      <img src="./sierpinski_icons/hanoi.png" alt="">
      <span>Το γράφημα των πύργων του Ανόι για τρεις δίσκους.</span>
    </div>

    </section>

    <section>
      <h2>Ένα πυκνό υποσύνολο του τριγώνου του Sierpiński</h2>
      
      <hr>

      <p>Από την ανάλυση της απόδειξης του συμπεράσματος σχετικά με το επαναληπτικό σύστημα συναρτήσεων \(d_{\textrm{A}}\), \(d_{\textrm{B}}\), \(d_{\Gamma}\), προκύπτει ένας πιθανοκρατικός αλγόριθμος που παράγει πυκνό αριθμήσιμο υποσύνολο του τριγώνου του Sierpiński.</p>

      <p>Έστω τρία μη συνευθειακά σημεία \(\textrm{A}, \textrm{B}, \Gamma\). Κατασκευάζουμε την ακολουθία σημείων 
        
        \[P_0, P_1, P_2, \ldots\]
      
      επαγωγικά με βάση τα παρακάτω βήματα:</p>

      <ul>
        <li><p><strong>Μηδενικό βήμα:</strong> Το \(P_0\) επιλέγεται τυχαία στο εσωτερικό του τριγώνου με κορυφές τα \(\textrm{A}, \textrm{B}, \Gamma\).</p></li>
        <li><p><strong>\(n\)-οστο βήμα: </strong> Επιλέγεται τυχαία ένα σημείο \(\textrm{X}\) μεταξύ των \(\textrm{A}, \textrm{B}, \Gamma\). Το σημείο \(P_n\) ορίζεται ως το μέσο των \(P_n\) και \(\textrm{X}\).</p>
        </li>
      </ul>

      <p>Τότε, το σύνολο 

        \[\{P_1, P_2, \ldots\}\]

        είναι πυκνό αριθμήσιμο υποσύνολο του τριγώνου του Sierpiński με κορυφές τα \(\textrm{A}, \textrm{B}, \Gamma\).
      </p>

      <div class="app-notification">
        <h3>Διαδραστική εφαρμογή</h3>
        <p>Στην παρακάτω εφαρμογή παρουσιάζονται τα βήματα του αλγορίθμου παραγωγής πυκνού υποσυνόλου στο τρίγωνο του Sierpiński. Θέτοντας μικρό πλήθος επαναλήψεων και μεγάλο χρόνο επανάληψης (σε ms), μπορείτε να παρατηρήσετε στην πράξη τη λειτουργία του αλγορίθμου. Αντιθέτως, με μεγάλο πλήθος επαναλήψεων και μικρό χρόνο επανάληψης, καταλήγετε στο τελικό αποτέλεσμα γρήγορα.</p>
      <p>(Με κόκκινο χρώμα υποδεικνύεται η αρχική τυχαία επιλογή στο εσωτερικό του τριγώνου.)</p>

      <p><a href="sierpinski-algorithm-canvas.html">Είσοδος στην εφαρμογή</a></p>
      </div>
    </section>

    <section>
      <h2>Η καμπύλη του Sierpiński</h2>

      <hr>

      <p>Σχετική με το τρίγωνο Sierpiński είναι και η καμπύλη του Sierpinski ("<em>arrowhead</em>"). Πρόκειται για κλασική κλασματομορφική καμπύλη που όχι μόνο διαθέτει αισθητική αρτιότητα, αλλά επιδεικνύει και πολλές από τις βασικές ιδέες της Κλασματομορφικής Γεωμετρίας. Όπως πολλά κλασματομορφικά αντικείμενα, η καμπύλη αυτή παράγεται επαγωγικά από ένα απλό σύνολο κανόνων. Η καμπύλη διαθέτει άπειρο μήκος αλλά είναι πεπερασμένα φραγμένη (η ιδιότητα αυτή είναι μια από τις γοητευτικές πλευρές της Κλασματομορφικής Γεωμετρίας).
      </p>

      <div class="image-container" id="arrowhead">
        <img src="./sierpinski_icons/arrowhead.png" alt="">
        <span>Η καμπύλη του Sierpiński.</span>
      </div>

      <h3>Σύστημα Lindenmayer</h3>

      <p>Η καμπύλη του Sierpiński μπορεί να περιγραφεί χρησιμοποιώντας την έννοια του <strong>συστήματος του Lindenmayer</strong> (L-σύστημα). Πρόκειται για ενα αναδρομικό σύστημα τυπικής γραμματικής που παράγει συμβολοσειρές. Χρησιμοποιείται για την αναπαράσταση κλασματομορφικών δομών, αλλά και για τη μελέτη φυτικών και κυτταρικών δομών.
      </p>

      <p>Ένα L-σύστημα αποτελείται από ένα σύνολο συμβόλων, το <em>αλφάβητο</em> του συστήματος, ένα σύνολο <em>κανόνων αντικατάστασης</em> (ή παραγωγής), και ένα <em>αξίωμα</em> (το αρχικό βήμα της αναδρομής). Τα σύμβολα του αλφαβήτου και οι κανόνες αντικατάστασης έχουν συγκεκριμένη ερμηνεία, αναλόγως του σκοπού.</p>

      <p>Στην περίπτωση της κατασκευής της καμπύλης του Sierpiński, το αλφάβητο του L-συστήματος είναι το σύνολο \(\{A,B,+,-\}\), συνοδευόμενο από τα παρακάτω:</p>

      <ul>
        <li><strong>Αξίωμα:</strong> \(A\)</li>
        <li><strong>1ος κανόνας αντικατάστασης:</strong> \(A\longmapsto B-A-B\)</li>
        <li><strong>2ος κανόνας αντικατάστασης:</strong> \(B\longmapsto A+B+A\)</li>
      </ul>
      
      <p>Πρίν την ερμηνεία ας δούμε την ανδρομική λειτουργία του συστήματος αυτού.</p>

      <ul>
        <li><strong>Βήμα 0:</strong> το αποτέλεσμα είναι το \(A\) (η συμβολοσειρά του αξιώματος).</li>
        <li><strong>Βήμα 1:</strong> Στο αποτέλεσμα του προηγουμένου βήματος, όπου υπάρχει \(A\) αντικαθίσταται με \(B-A-B\) (1ος κανόνας αντικατάστασης). Το αποτέλεσμα είναι:
        \[B-A-B.\]
        </li>
        <li><strong>Βήμα 2:</strong> Στο αποτέλεσμα του προηγουμένου βήματος, όπου υπάρχει \(A\) αντικαθίσταται με \(B-A-B\) (1ος κανόνας) και όπου υπάρχει \(B\) αντικαθίσταται με \(A+B+A\) (2ος κανόνας). Το αποτέλεσμα είναι
          \[A+B+A-B-A-B-A+B+A.\]</li>
        <li><strong>Βήμα 3: </strong> Παρομοίως, χρησιμοποιώντας τους κανόνες αντικατάστασης στο προηγούμενο βήμα, αποκτούμε τη συμβολοσειρά:
          \begin{align*}
          &B-A-B+A+B+A+B-A-B\\
          -& A+B-A-B-A-B-A+B+A\\
          -&B-A-B+A+B+A+B-A-B
          \end{align*}
        κ.ο.κ.
        </li>
      </ul>

      <p>Η κατασκευή της καμπύλης αποκτά νόημα με την ακόλουθη ερμηνεία των συμβόλων.</p>
      
      <ul>
        <li>\(A, B\ \): ευθύγραμμα τμήματα ίδιου μήκους.</li>
        <li>\(+\ \): στροφή κατά 60° «αριστερά».</li>
        <li>\(-\ \): στροφή κατά 60° «δεξιά».</li>
      </ul>

      <p>Ας επεξηγήσουμε τη γεωμετρική ερμηνεία των παραπάνω χρησιμοποιώντας την κατάλληλη αναλογία. Φανταζόμαστε έναν σημειακό «δρομέα» που μπορεί κινείται ευθύγραμμα στο επίπεδο, κατά την κίνηση αφήνει το ίχνος της διαδρομής και στον οποίο μπορεί να τεθεί (υπό μορφή γωνίας) και η διεύθυνση στην οποία πρόκειται να κινηθεί. Ως παράδειγμα, με αυτήν την αναλογία, το 2ο βήμα \[A+B+A-B-A-B-A+B+A\] (με μοναδιαίο μήκος τμημάτων για διευκόλυνση) ερμηνεύεται γεωμετρικά ως εξής:</p>
      <ul>
        <li>Ο δρομέας κινείται (έστω οριζόντια) κατά μήκος μοναδιαίου τμήματος (\(A\)).</li>
        <li>Τίθεται διεύθυνση +60° και ο δρομέας κινείται σε αυτήν τη διεύθυνση κατά μήκος \(1\). Η ενέργεια αυτή επαναλαμβάνεται μία ακόμη φορά (\(+B+A\)).</li>
        <li>Τίθεται διεύθυνση -60° και ο δρομέας κινείται σε αυτήν τη διεύθυνση κατά μήκος \(1\). Η ενέργεια αυτή επαναλαμβάνεται τρείς ακόμη φορές (\(-B-A-B-A\)).</li>
        <li>Τίθεται διεύθυνση +60° και ο δρομέας κινείται σε αυτήν τη διεύθυνση κατά μήκος \(1\). Η ενέργεια αυτή επαναλαμβάνεται μία ακόμη φορά (\(+B+A\)).</li>
      </ul>

      <p>Παρακάτω φαίνεται το αποτέλεσμα.</p>

      <div class="image-container" id="arrowhead-step">
        <img src="./sierpinski_icons/arrowhead-step.png" alt="">
        <span>Αποτέλεσμα του L-συστήματος στο 2ο βήμα.</span>
      </div>


      <h3>Προσανατολισμένες διαδρομές</h3>

      <p>Μπορούμε να κατασκευάσουμε αναδρομικά την καμπύλη του Sierpiński χρησιμοποιώντας <em>προσανατολισμένες διαδρομές</em>, δηλαδή τεθλασμένες γραμμές που αποτελούνται από διανύσματα, με την αρχή του ενός στο τέλος του άλλου.</p>
    
      <p>Ο αλγόριθμος έχει ως εξής: θεωρούμε αρχικά ένα διάνυσμα (βήμα 0). Αντικαθιστούμε το διάνυσμα αυτό («κόκκινο») με τρία διανύσματα («μαύρα»), όπως παρουσιάζεται στην παρακάτω εικόνα (βήμα 2):</p>

      <div class="image-container" id="vectors">
        <img src="./sierpinski_icons/vectors.png" alt="">
        <span>Κανόνας αντικατάστασης διανυσμάτων.</span>
      </div>

      <p>(Κάθε μαύρο διάνυσμα προσδιορίζεται πλήρως από τις γωνίες και το γεγονός ότι έχει το μισό μήκος από το κόκκινο.) Στο επόμενο βήμα, τα μαύρα διανύσματα μετατρέπονται σε κόκκινα. Εκτελούμε τη νέα αντικατάσταση, παρομοίως, σύμφωνα με την εικόνα και διατηρώντας τους προσανατολισμούς. Κάθε τέτοιο βήμα αντικατάστασης επαναλαμβάνεται.</p>
    
      <p>Ως παράδειγμα, στο 2ο βήμα, η καμπύλη έχει ακριβώς τη μορφή της καμπύλης του L-συστήματος στο 2ο βήμα (βλέπε σχετική εικόνα).</p>

      <ul>
        <li>Στην κατασκευή αυτή, η καμπύλη βρίσκεται, σε κάθε βήμα, περιορισμένη εντός του ισοσκελούς τριγώνου που έχει ως βάση το αρχικό διάνυσμα, επομένως είναι φραγμένη στο επίπεδο. Αφετέρου, στο βήμα \(n\), το μήκος της ισούται με \(\left(\frac{3}{2}\right)^n L\). Το μήκος, λοιπόν, τείνει στο άπειρο καθώς \(n\rightarrow +\infty\).</li>
        <li>Αν τροποποιήσουμε το L-σύστημα ώστε, σε κάθε βήμα, τα μήκη των νέων τμημάτων να υποδιπλασιάζονται, τότε προκύπτει ισοδύναμη με τη μέθοδο των προσανατολισμένων διαδρομών κατασκευή.</li>
        <li>Η κατασκευή αυτή είναι ισοδύναμη με την εφαρμογή του επαναληπτικού συστήματος συναρτήσεων \(F_1\), \(F_2\), \(F_3\) στο διάνυσμα με άκρα \(\textrm{A}(0,0)\),  \(\textrm{B}(1,0)\).</li>
      </ul>

      <h3>Η σχέση με το τρίγωνο του Sierpiński</h3>

      <p>Σε κάθε επανάληψη της αναδρομής, η καμπύλη του Sierpiński προσθέτει περισσότερη λεπτομέρεια, βελτιώνοντας τη δομή της έτσι ώστε να «γεμίζει» όλο και περισσότερο τον χώρο. Το <em>οριακό σύνολο</em> της καμπύλης του Sierpiński είναι το σύνολο των σημείων που προσεγγίζει η καμπύλη καθώς το πλήθος των βημάτων της αναδρομής τείνει στο άπειρο. Ακριβέστερα, το φαινόμενο αυτό περιγράφεται λέγοντας ότι η καμπύλη του Sierpiński είναι <em>πληρωτική</em> στο τριγώνο του Sierpiński.</p>


      <div class="app-notification">
        <h3>Διαδραστική εφαρμογή</h3>
      
        <p>Στην παρακάτω εφαρμογή υλοποιούνται τα πρώτα βήματα της κατασκευής της καμπύλης του του Sierpiński. Χρησιμοποιήστε τον κυλιόμενο δείκτη για να δείτε τα βήματα κατασκευής.</p>
    
        <p><a href="sierpinski-arrowhead-canvas.html">Είσοδος στην εφαρμογή</a></p>
      </div>
    </section>

    <section>
      <h2>Κλασματομορφική Γεωμετρία</h2>

      <hr>

      <p>Η Κλασματομορφική Γεωμετρία, δηλαδή η μελέτη των κλασματομορφικών γεωμετρικών αντικειμένων (πιο γνωστά ως φράκταλ) αποτελεί επέκταση της Ευκλείδειας Γεωμετρίας και περιγράφει τις ακανόνιστες και πολύπλοκες δομές που συναντώνται στη φύση. Ο όρος «φράκταλ» επινοήθηκε από τον <a href="https://mathshistory.st-andrews.ac.uk/Biographies/Mandelbrot" target="_blank">Benoit Mandelbrot</a> (1924-2010) τη δεκαετία του 1970, από τη λατινική λέξη "Fractus" («σπασμένος»), για να περιγράψει σχήματα που χαρακτηρίζονται από αυτοομοιότητα και επαναληπτικότητα σε διαφορετικές κλίμακες.</p>

      <p>Ο όρος «φράκταλ» συχνά έχει διαφορετικές σημασίες για τους μαθηματικούς και το ευρύ κοινό, όπου το κοινό είναι πιο πιθανό να είναι εξοικειωμένο με την τέχνη των φράκταλ παρά με την μαθηματική έννοια. Η μαθηματική έννοια είναι δύσκολο να οριστεί επίσημα, ακόμα και για τους μαθηματικούς, αλλά βασικά χαρακτηριστικά μπορούν να γίνουν κατανοητά με λίγες μαθηματικές γνώσεις. Το χαρακτηριστικό της αυτοομοιότητας, για παράδειγμα, είναι εύκολα κατανοητό χρησιμοποιώντας την αναλογία της εστίασης με φωτογρφικό φακό που αποκαλύπτει λεπτομερέστερη, προηγουμένως αόρατη, νέα δομή. Αν αυτό γίνει σε φράκταλ, ωστόσο, δεν εμφανίζεται καμία νέα λεπτομέρεια. Τίποτα δεν αλλάζει και το ίδιο μοτίβο επαναλαμβάνεται ξανά και ξανά. Τα φράκταλ, θεωρήθηκαν αρχικά ως «παθολογικές» δομές και αμφισβήτησαν τα παραδοσιακά μαθηματικά πρότυπα του 19ου αιώνα, καθώς παρουσίαζαν άπειρη πολυπλοκότητα και μη κλασικές ιδιότητες.</p>

      <p>Η Κλασματομορφική Γεωμετρία έχει πρακτικές εφαρμογές σε πολλούς τομείς, όπως η μοντελοποίηση φυσικών τοπίων (βουνά, ποταμοί, ακτογραμμές), η βιολογία (μορφολογία φυτών και οργάνων), καθώς και στη φυσική και την οικονομία. Για παράδειγμα, οι ακτογραμμές μπορούν να αναπαρασταθούν με φράκταλ μοντέλα, αποτυπώνοντας την πολύπλοκη δομή τους σε διάφορες κλίμακες. Στη βιολογία, τα φράκταλ χρησιμοποιούνται για τη μοντελοποίηση δομών όπως τα αγγειακά δίκτυα και τα δενδριτικά νευρικά μονοπάτια.</p>

      <p>Επιπλέον, τα φράκταλ έχουν συνδεθεί στενά με τη θεωρία του χάους και τη μελέτη δυναμικών συστημάτων. Πολλά φυσικά φαινόμενα, όπως οι μετεωρολογικές διαταραχές ή τα οικονομικά δεδομένα, παρουσιάζουν χαοτική συμπεριφορά που μπορεί να περιγραφεί με όρους Κλασματομορφικής Γεωμετρίας. Το «φαινόμενο της πεταλούδας» στην θεωρία του χάους περιγράφει πώς μικρές αλλαγές σε ένα σύστημα μπορούν να οδηγήσουν σε σημαντικές διαφοροποιήσεις στο μέλλον, και τα φράκταλ παρέχουν ένα εργαλείο για την ανάλυση αυτών των συστημάτων.</p>

      <p>Η μελέτη των φράκταλ έχει επηρεάσει σημαντικά τη μαθηματική σκέψη, προσφέροντας νέα εργαλεία για την κατανόηση πολύπλοκων συστημάτων και φυσικών φαινομένων. Χάρη στην ανάπτυξη υπολογιστικών μεθόδων, πλέον δημιουργούνται και αναλύονται φράκταλ με μεγάλη ακρίβεια, αποκαλύπτοντας την κρυφή τάξη μέσα στο φαινομενικό χάος της φύσης.</p>

      <p>Οι εφαρμογές των φράκταλ επεκτείνονται συνεχώς. Στην ιατρική, τα φράκταλ χρησιμοποιούνται για την ανάλυση εικόνων σε διαγνώσεις, όπως στη μελέτη των αγγειακών δομών ή των όγκων. Στην αρχιτεκτονική και την τέχνη, τα φράκταλ παρέχουν αισθητικά ευχάριστα μοτίβα και δομές με λειτουργική αξία. Στις τηλεπικοινωνίες, οι φράκταλ κεραίες προσφέρουν αυξημένη απόδοση και ευρύτερο φάσμα συχνοτήτων. Στην οικονομία και τα χρηματοοικονομικά, τα φράκταλ χρησιμοποιούνται για την ανάλυση πολύπλοκων χρονικών σειρών και την κατανόηση χαοτικών συμπεριφορών στις αγορές. Η Κλασματομορφική Ανάλυση έχει αποδειχθεί χρήσιμη στην πρόβλεψη χρηματιστηριακών τάσεων και στην κατανόηση των κρίσεων.</p>

      <p>Τα φράκταλ παίζουν επίσης σημαντικό ρόλο στη μοντελοποίηση φυσικών φαινομένων, όπως η διάδοση ασθενειών, η ανάπτυξη κρυστάλλων και οι γεωλογικές διεργασίες. Η μελέτη της ανάπτυξης φυτών και της διακλάδωσης των δέντρων έχει ωφεληθεί από την Κλασματομορφική Γεωμετρία, αποκαλύπτοντας τα μοτίβα που καθορίζουν τη μορφολογία τους.</p>

      <p>Συνολικά, η Κλασματομορφική Γεωμετρία έχει αλλάξει τον τρόπο με τον οποίο αντιλαμβανόμαστε τη φύση και την πολυπλοκότητα. Από την αρχική θεωρητική έμπνευση έως τις σύγχρονες πρακτικές εφαρμογές, τα φράκταλ αποτελούν ένα ισχυρό εργαλείο κατανόησης και ανάλυσης του κόσμου γύρω μας.</p>

      <hr>

      <p>Η ιστορία των φράκταλ ξεκινά ήδη από τον 17ο αιώνα. Στα γραπτά του <a href="https://en.wikipedia.org/wiki/Gottfried_Wilhelm_Leibniz" target="_blank">Gottfried Wilhelm Leibniz</a> (1646-1716) εμφανίζονται ψήγματα της ανδρομικής αυτοομοιότητας. Απο τότε και για διάστημα δύο αιώνων, λίγοι μαθηματικοί ασχολήθηκαν με τέτοια ζητήματα, και η εργασία όσων το έκαναν παρέμεινε άγνωστη λόγω της αντίστασης της εποχής σε τέτοιες νεωτερικές έννοιες. Όμως, στις 18 Ιουλίου 1872 ο <a href="https://mathshistory.st-andrews.ac.uk/Biographies/Weierstrass" target="_blank">Karl Weierstrass</a> (1815-1897) παρουσίασε (στη Βασιλική Πρωσική Ακαδημία των Επιστημών) ένα παράδειγμα συνεχούς συνάρτησης και πουθενά παραγωγίσιμης, με γραφική παράσταση που σήμερα θα θεωρούνταν φράκταλ.
      </p>

      <p>Λίγο αργότερα, το 1883, <a href="https://mathshistory.st-andrews.ac.uk/Biographies/Cantor" target="_blank">Georg Cantor</a> (1845-1918), o οποίος παρακολούθησε διαλέξεις του Weierstrass, δημοσίευσε παραδείγματα συνόλων πραγματικών αριθμών (<em>σύνολo του Cantor</em>), τα οποία έχουν ασυνήθιστες ιδιότητες και πλέον αναγνωρίζονται ως φράκταλ. Επίσης, την ίδια περίοδο, οι <a href="https://mathshistory.st-andrews.ac.uk/Biographies/Klein" target="_blank">Felix Klein</a> (1849-1925) και <a href="https://mathshistory.st-andrews.ac.uk/Biographies/Poincare" target="_blank">Henri Poincaré</a> (1854-1912) εισήγαγαν μια κατηγορία φράκταλ που πλεόν ονομάζονται <em>αυτοαντίστροφα</em> φράκταλ. Ιδιαιτέρως, ο Klein εισήγαγε την ιδέα ότι η Γεωμετρία πρέπει να μελετά τις ιδιότητες των χώρων που παραμένουν αμετάβλητες υπό συγκεκριμένους μετασχηματισμούς. Αυτή η προσέγγιση επέτρεψε τη μελέτη ακανόνιστων σχημάτων, όπως τα φράκταλ.</p>

      <p>Στις απαρχές του 19ου αιώνα, ο <a href="https://mathshistory.st-andrews.ac.uk/Biographies/Koch" target="_blank">Helge von Koch</a> (1870-1924), επέξέτεινε τις ιδέες του Poincaré και, διερευνώντας γεωμετρικά την καμπύλη του Weierstrass, επινόησε μια παρόμοια καμπύλη, τη λεγόμενη <em>νιφάδα του Koch</em>. Μια δεκαετία αργότερα, ο <a href="https://mathshistory.st-andrews.ac.uk/Biographies/Sierpinski/" target="_blank">Wacław Sierpiński</a> (1882-1969) κατασκεύασε το διάσημο ομώνυμο τρίγωνο και, έναν χρόνο αργότερα, το ομώνυμο χαλί του. Μέχρι το 1918, οι Γάλλοι μαθηματικοί <a href="https://mathshistory.st-andrews.ac.uk/Biographies/Fatou" target="_blank">Pierre Fatou</a> (1878-1929) και <a href="https://mathshistory.st-andrews.ac.uk/Biographies/Julia" target="_blank">Gaston Julia</a> (1893-1978), με ανεξάρτητες εργασίες, έφτασαν ουσιαστικά ταυτόχρονα σε αποτελέσματα που περιέγραφαν αυτό που σήμερα θεωρείται ως κλασματομορφική συμπεριφορά αναδρομικά οριζόμενων συναρτήσεων, κάτι που οδηγεί σε περαιτέρω, σημαντικές για τη μελέτη των φράκταλ, ιδέες.</p>

      <p>Όχι πολύ αργότερα, ο <a href="https://mathshistory.st-andrews.ac.uk/Biographies/Hausdorff" target="_blank">Felix Hausdorff</a> (1868-1942) διεύρυνε τον ορισμό της διάστασης, σημαντικής έννοιας για την εξέλιξη του ορισμού των φράκταλ, με την οποία επιτρέπεται σε σύνολα να διαθέτουν μη ακέραια διάσταση. Η ιδέα των αυτοόμοιων καμπυλών αναπτύχθηκε περαιτέρω από τον  <a href="https://mathshistory.st-andrews.ac.uk/Biographies/Levy_Paul" target="_blank">Paul Lévy</a> (1886-1971), ο οποίος, σε άρθρο του 1938, περιέγραψε μια νέα κλασματομορφική καμπύλη, την <em>καμπύλη C του Lévy</em>.</p>

      <p>Είναι εύλογη υπόθεση οτι, χωρίς τη βοήθεια υπολογιστών, οι πρωτοπόροι των φράκταλ είχαν μεγάλους περιορισμούς στην απεικόνιση, επομένως δεν είχαν τα μέσα να αντιληφθούν πλήρως την αισθητική των επινοήσεων τους, καθώς και να εκτιμήσουν μερικές από τις συνέπειες των δομών που είχαν ανακαλύψει. Ωστόσο, αυτό άλλαξε τη δεκαετία του 1960, όταν ο Benoit Mandelbrot άρχισε να γράφει για την αυτοομοιότητα σε διάφορα άρθρα, τα οποία βασίζονταν σε προηγούμενο έργο του <a href="https://mathshistory.st-andrews.ac.uk/Biographies/Richardson" target="_blank">Lewis Richardson</a> (1881-1953). Το 1975, ο Mandelbrot συνόψισε εκατοντάδες χρόνια σκέψης και μαθηματικής ανάπτυξης επινοώντας τη λέξη «φράκταλ» και εικονογραφώντας τον μαθηματικό του ορισμό με εντυπωσιακές απεικονίσεις μέσω υπολογιστή.</p>

      <p>Η Κλασματομορφική Γεωμετρία έγινε δημοφιλής τη δεκαετία του 1980, ιδιαίτερα με τη δημοσίευση του έργου του Mandelbrot "<a href="https://www.google.gr/books/edition/The_Fractal_Geometry_of_Nature/AO2ZzgEACAAJ?hl=en" target="_blank">The Fractal Geometry of Nature</a> ". Το ενδιαφέρον για τα φράκταλ αυξήθηκε λόγω των εντυπωσιακών απεικονίσevn που δημιουργούνταν μέσω υπολογιστών, καθώς και της δυνατότητάς τους να μοντελοποιούν φυσικά φαινόμενα. Οι απεικονίσεις αυτές κατέλαβαν τη λαϊκή φαντασία και τα φράκταλ απέκτησαν πρωτοφανή, για μαθηματικό αντικείμενο, δημοφιλία.</p>
    </section>

    <section>
      <h2>Πηγές & Υλικό</h2>

      <hr>

      <h3>Ιστοσελίδες</h3>

      <ul>
        <li><a href="https://en.wikipedia.org/wiki/Sierpi%C5%84ski_triangle" target="_blank">Sierpiński Triangle</a> (Wikipedia)</li>
        <li><a href="https://mathworld.wolfram.com/SierpinskiSieve.html" target="_blank">Sierpiński Sieve</a> (Wolfram MathWorld)</li>
        <li><a href="https://larryriddle.agnesscott.org/ifs/ifs.htm" target="_blank">Classic Iterated Function Systems</a> (Larry Riddle, Agnes Scott College)</li>
        <li><a href="http://mathshistory.st-andrews.ac.uk/HistTopics/fractals" target="_blank">A History of Fractal Geometry</a> (MacTutor History of Mathematics)</li>
        <li><a href="https://www.fractal.garden" target="_blank">An Exhibition Of Mathematical Beauty</a> (Fractal Garden)</li>
        <li><a href="https://www-archiv.fdm.uni-hamburg.de/b-online/e28_3/lsys.html" target="_blank">An Introduction to Lindenmayer Systems</a> (Universität Hamburg)</li>
        <li><a href="https://en.wikipedia.org/wiki/Pascal%27s_triangle" target="_blank">Pascal Triangle</a> (Wikipedia)</li>
        <li><a href="https://en.wikipedia.org/wiki/Cellular_automaton" target="_blank">Cellular automaton</a> (Wikipedia)</li>
        <li><a href="https://en.wikipedia.org/wiki/Tower_of_Hanoi" target="_blank">Tower of Hanoi</a> (Wikipedia)</li>
        <li><a href="https://en.wikipedia.org/wiki/Cosmatesque" target="_blank">Cosmatesque</a> (Wikipedia)</li>


      </ul>

      <h3>Βίντεο</h3>

      <ul>
        <li><a href="https://www.youtube.com/watch?v=MEzgGGq2l5E" target="_blank">Sierpinski Arrowhead Curve L-system</a> (Mathematical Visual Proofs, YT)</li>
        <li><a href="https://www.youtube.com/watch?v=IZHiBJGcrqI" target="_blank">Six Sierpiński Triangle Constructions</a> (Mathematical Visual Proofs, YT)</li>

        <li><a href="https://www.youtube.com/watch?v=5nuYD2M2AX8" target="_blank">The Tale of Three Triangles</a> (Robin Truax, YT)</li>

        <li><a href="https://www.youtube.com/watch?v=9JN5f7_3YmQ" target="_blank">Secret of row 10: a new visual key to ancient Pascalian puzzles</a> (Mathologer, YT)</li>

        <li><a href="https://www.ted.com/talks/benoit_mandelbrot_fractals_and_the_art_of_roughness?subtitle=el" target="_blank">Μπενουά Μάντελμπροτ: Φράκταλ και η τέχνη της τραχύτητας</a> (TED talks)</li>
      
        <li><a href="https://www.youtube.com/watch?v=2SUvWfNJSsM" target="_blank">Binary, Hanoi and Sierpinski, part 1</a> (3Blue1Brown, YT)</li>
        
        <li><a href="https://www.youtube.com/watch?v=bdMfjfT0lKk" target="_blank">Binary, Hanoi and Sierpinski, part 2</a> (3Blue1Brown, YT)</li>
      
      </ul>


      <h3>Άρθρα</h3>

      <ul>
        <li>Conversano, Elisa & Tedeschini-Lalli, Laura (2011): <a href="https://www.researchgate.net/publication/259341701_SIERPINSKY_TRIANGLES_IN_STONE_ON_MEDIEVAL_FLOORS_IN_ROME" target="_blank">SIERPINSKY TRIANGLES IN STONE, ON MEDIEVAL FLOORS IN ROME</a>, <em>Journal of Applied Mathematics and Engineering, 4, 113.</em></li>
        
        <li>Romik, Dan (2006): <a href="https://www.math.ucdavis.edu/~romik/data/uploads/papers/hanoi_sidma.pdf" target="_blank">SHORTEST PATHS IN THE TOWER OF HANOI GRAPH AND FINITE AUTOMATA</a> <em>SIAM J. Disc. Math. 20, 610-622.</em></li>

        <li>Smith, Geri (2011): <a href="https://www.marywood.edu/programs/resources/math-research-geri-smith-fractal.pdf" target="_blank">Fractal Geometry: History and Theory</a>, Marywood University  </li>
      </ul>

      <h3>Βιβλία</h3>

      <ul>
        <li>Gerald Edgar: <a href="https://books.google.gr/books?id=dk2vruTv0_gC" target="_blank">Measure, Topology, and Fractal Geometry</a></li>

        <li>Kenneth Falconer: <a href="https://www.google.gr/books?id=CaSsAQAAQBAJ" target="_blank">Fractal Geometry: Mathematical Foundations and Applications</a></li>

        <li>Benoit Mandelbrot: <a href="https://www.google.gr/books/edition/The_Fractal_Geometry_of_Nature/AO2ZzgEACAAJ?hl=en" target="_blank">The Fractal Geometry of Nature</a></li>
      </ul>

    </section>
  </main>

</body>

<script>

  const sections = document.querySelectorAll("section");
  const sectionHeadings = document.querySelectorAll("section>h2");
  const menu = document.querySelector("#menu");

  const itemList = document.createElement("ul");
  menu.appendChild(itemList);
  itemList.id = 'menu-items-container';

  for (let i=0; i<sections.length; i++) {
    let item =  document.createElement("li");
    item.innerText = sectionHeadings[i].innerText;
    item.className = "menu-item";
    itemList.append(item);
  }

  itemList.querySelectorAll("li").forEach((element, index) => {
    element.addEventListener('click', () => {
      sections[index].scrollIntoView();
    });
  })

  document.querySelector("#menu-button").addEventListener('click', ()=>{
    menu.classList.remove('display-none');
  });

  menu.addEventListener('click', (evnt)=>{
    evnt.currentTarget.classList.add('display-none');
  });

</script>

</html>